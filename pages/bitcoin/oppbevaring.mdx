# Oppbevaring av bitcoin

Det er vanlig å føle på at bitcoin ikke er noe fysisk. Du kan hverken se eller
ta på en bitcoin. Det bare flyter rundt på internett, og du kan se noen tall på
mobilen eller PCen min.

Men den følelsen forteller deg ikke sannheten. Bitcoin er i aller høyeste grad
et fysisk objekt. Bitcoin _må_ oppbevares et sted, rent fysisk. Haddde du kunne
trent en hund til å lukte seg frem til bits[1], kunne du lært den til å finne
bitcoin. Det er imidlertid lite intuitivt for oss mennesker å skjønne noe er
fysisk, når det er bittelite, og lagret inni en datamaskin. Dette er et aspekt
av bitcoin der du ikke stole på instinktene dine.

## Hvordan kan bitcoin oppbevares?

I begge tilfeller, ligger bitcoinene fysisk lagret et sted. Forskjellen er om du
som leser dette er den eneste som har tilgang til å flytte på bitcoinene, eller
om en tredjepart (feks Bare Bitcoin) er den som sitter på endelig makt til å
flytte bitcoinene.

Også i begge tilfeller, er bitcoinene sikret bak ugjennomtrengelig kryptering.
Ingen kan knekke krypteringen. Den eneste måten å stjele bitcoin på, er ved å
stjele selve privatnøkkelen.

### I egen lommebok

Når bitcoin oppbevares i egen lommebok, er du den eneste som har tilgang til å
flytte på bitcoinene.

Du er også den eneste som har ansvar for at nøklene oppbevares trygt. Om de
enten oppbevares utrygt, (og noen får stjålet de fra deg) eller du mister de, er
bitcoinene dine borte.

Eller som Obama har sagt _"everybody's walking around with a swiss bank account
in their pocket."_. Og det er akkurat det du gjør om du oppbevarer bitcoinene
dine selv! Til syvende og sist er det du som bærer alt ansvar for å gjøre det på
en trygg måte.

Nå blir du kanskje skremt, men det finnes mange måter å oppbevare bitcoin på en
veldig trygg måte, uten at du trenger å være en ekspert.

### Hos en tredjepart

Når bitcoin oppbevares hos en tredjepart, er tredjeparten den eneste som har
tilgang til å flytte på bitcoinene. Det betyr du ikke har eksplisitt tilgang til
å flytte på bitcoinene, kun spørre pent om tredjeparten kan flytte det de
skylder deg.

For eksempel om du oppbevarer bitcoin på en børs, har du en fordring på
selskapet lik bitcoin-balansen din. Selskapet skylder deg bitcoin! På andre
siden, eier selskapet like mange bitcoin de skylder deg.

Du kan ikke verifisere at tredjeparten eier riktig antall bitcoin. Tredjeparten
kan også miste bitcoin eller bli hacket. Du må med andre ord stole på at
tredjeparten gjør ting på en såpass skikkelig måte at selskapet faktisk eier
bitcoinene det skylder deg.

Når et selskap eier mange bitcoin, er det spesielt attraktivt for hackere å
snike seg inn i systemene, og flytte på bitcoin de egentlig ikke eier. Selskapet
er en honningkrukke. Kommer en hacker seg inn, kan de få tak i mange hundre,
tusen eller titalls-tusen bitcoin. Dine bitcoin vel å merke, men det bryr ikke
hackeren seg om.

Den risikoen er mange ikke komfortabel med å ta, og de foretrekker derfor å
oppbevare i egen lommebok.

## Bør jeg oppbevare i egen wallet?

Ved å oppbevare bitcoin i en egen lommebok, kvitter du deg med risiko for at en
tredjepart gjør noe gærent. Samtidig, tar du på deg risiko for at du selv gjør en feil, og
mister tilgangen til bitcoinene dine.

Hvilken risiko du er mest komfortabel med, er opp til deg å bestemme. Om du
følger anbefalingene under, mener vi det er helt trygt å oppbevare bitcoin på
egenhånd. Samtidig kvitter du deg med all tredjepartsrisiko, og du ender opp med
netto lavere risiko!

Les deg opp skikkelig før du tar steget om å oppbevare i egen lommebok, så kan
det gjøres på en veldig veldig trygg måte.

### Hvilke beløp bør jeg oppbevare i egen wallet?

Hvor stor summen bør være før man oppbevarer bitcoin med egne nøkler er veldig
individuelt. Du kan enkelt finne svar på spørsmålet ved å spørre deg selv:
"Hadde det gått greit å miste alle bitcoinene jeg har hos den
børsen/tredjeparten?"

Er svaret nei, anbefaler vi å ta steget til egen oppbevaring.

Det er for all del trygt å oppbevare bitcoin på Bare Bitcoin. Men merk deg det
eneste som trengs for å overføre bitcoin ut av kontoen din er tilgang til
telefonen din. Du kan gjøre det hakket tryggere ved å skru på tofaktor med
kodeapp, men selv da kan mobilen din være et svakt punkt.

## Hva gjør jeg om jeg vil oppbevare bitcoin selv?

Uansett beløp, anbefaler vi Casa. (https://casa.io) De har lagd en veldig god og
enkel app for oppbevaring av bitcoin, som vi mener alle kan skjønne seg på. De
har lagd appen på en sånn måte det er liten sjanse for at du klarer å gjøre noe
feil selv.

### Små beløp

For å komme i gang med relativt små beløp, kan du bruke gratisversjonen deres.
Da oppbevares bitcoin på mobilen din, med egne nøkler.

### Større beløp

Dersom du skal oppbevare litt større beløp, kjøp deg en Trezor
(https://trezor.io) Det er en hardware-wallet som spesialiserer seg på å
oppbevare bitcoin. Den bruker du sammen med Casa-appen. Det koster $250 per år
for abonnement i Casa, men det mener vi er vel verdt det.

Trezor+Casa gir deg en veldig trygg måte å oppbevare bitcoin på. Poenget med
Trezor+Casa, er at hverken Casa eller Trezoren din alene kan flytte på bitcoin.
Du trenger ikke ha tillit til én enkelt enhet. Om noen får tilgang til
hardware-walleten din, får de ikke flytta bitcoinene dine. Om de stjeler den,
kan de hacke i vei, og hente ut privatnøkkelen din, men det har ikke noe å si,
fordi den alene ikke oppbevarer bitcoin. Du trenger 2 av 3 nøkler for å flytte
på bitcoinene. Det gjør du ikke trenger å ha 100% tillit til hardware-walleten
din.

Her er video fra Casa som viser oppsett:
https://www.youtube.com/watch?v=L7AmaUGERjI

##### Hva gjør jeg med de 12 ordene?

Når du kjøper deg en Trezor, anbefales du å ta vare på 12 ord, som kan se ut
litt som dette: toe miss arrive bonus gallery fan little wink any knee exhaust
below.

De 12 ordene er privatnøkkelen din, og er _ekstremt_ hemmelige. Aldri del de med
noen, uansett hvem som spør. Deler du de med noen, er det som å gi de full
tilgang til banken din, uten mulighet for å ta tilgangen tilbake.

Følg Trezor/Ledger/ColdCard sine anbefalinger! Når du kjøper en Trezor eller
Ledger, følger det med en lapp du kan skrive ned ordene på. Ta vare på de
ordene! Trezoren er en datamaskin, og datamaskiner kan plutselig slutte å
fungere. Fordi de blir gamle, det har sneket seg inn fukt, eller av andre
grunner. Da er det fint med en fysisk backup av privatnøkkelen din.

#### Vanlige fallgruver

Ikke bli kreativ med oppbevaring av bitcoin! Når det kommer til oppbevaring av
bitcoin, er du din egen verste fiende. Vi anbefaler ikke å finne på
oppbevaringsløsninger selv. Vi ser ofte eksempler på folk som finner på
løsninger selv, og ender opp med å lage en løsning der man mister alle
bitcoinene sine om man for eksempel mister et passord, eller noen finner
hardware-walleten din.

Sannsynligvis gjør du sikkerheten svakere ved å finne på egne regler. For
eksempel anbefaler vi å ikke legge til et ekstra passord på hardware-walleten
din. Det er mest sannsynlig du mister bitcoin fordi du mister tilgangen til
nøklene, ikke tyveri, brann, eller hacking.

Det er mange aktører som lager hardware-wallets, for eksempel Ledger og
ColdCard. Vi anbefaler Trezor fordi vi mener den har det enkleste designet.
Foretrekker du en annen hardware-wallet, er det selvfølgelig greit.

Vi får ikke betalt fra hverken Casa eller Trezor. Vi mener helt enkelt det er
det tryggeste.

### Er Wallet Of Satoshi en trygg lommebok?

Wallet of Satoshi er ikke en trygg lommebok for større summer. Den er kun ment
for småbeløp, og alt du har der må du være veldig komfortabel med å miste.
Selskapet er ikke regulert av finansmyndigheter, og har nylig fjernet appen sin
fra App Store i USA på grunn av det. De lager en bra lommebok for lightning, men
den er ikke trygg for større beløp.
