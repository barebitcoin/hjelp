---
title: Bedriftskonto
---

import { Callout } from "nextra/components";

# Bedriftskonto

Bare Bitcoin har støtte for bedriftskontoer! Så lenge dere tilfredsstiller
følgende krav. Dere/du må være/ha:

- Norsk aksjeselskap
- Norsk eierskap. Altså at selskapets eier(e) har norsk personnummer, eller er
  selskaper som igjen har norsk eierskap.
- Eiere, styremedlemmer og andre reelle rettighetshavere må registrere seg som
  brukere hos Bare Bitcoin

Send en epost til hei@bb.no for å komme i gang med firmakonto. Du må oppgi
følgende informasjon:

- Organisasjonsnummer
- Epost du vil bruke på firmakontoen din (må være annerledes enn epost du bruker
  på din private Bare Bitcoin-konto)
- Om det er andre reelle rettighetshavere i firmaet enn det som kommer frem av
  Brønnøysundregistrene

## Er du usikker, hør med Skatteetaten og regnskapsfører!

<Callout>
  Er du usikker på spørsmål rundt regnskapsføring, skatt og bedriften din? Til
  syvende og sist er det kun Skatteetaten eller virkelige eksperter
  (regnskapsfører, revisor, advokat) som kan gi pålitelige råd.
</Callout>

På disse sidene forsøker vi å gi korrekt informasjon om komplekse temaer. Det er
viktig for oss å understreke at vi ikke er eksperter på skatt, regnskap og andre
bedriftsspørsmål. Snakk med en ekspert, om du er usikker!

## Burde jeg kjøpe bitcoin via holdingselskap?

Det er mange som tror det lønner seg å kjøpe bitcoin via holdingselskap, fordi
man er vant til å gjøre dette når man handler aksjer. Dette er **ikke tilfelle
når du handler bitcoin**, hvertfall ikke på samme måte som aksjer.

<Callout type="info">
  Når et AS handler aksjer i et annen AS skjer dette innenfor
  [fritaksmetoden](https://www.skatteetaten.no/bedrift-og-organisasjon/skatt/skattemelding-naringsdrivende/fradrag/aksjer/fritaksmetoden/),
  og handelen skal ikke beskattes før pengene eventuelt tas ut av ASet.
  Fritaksmetoden gjelder ikke for handel med bitcoin og andre kryptovaluta. Det
  skal beregnes tap og gevinst på alle handler, uansett om pengene forblir i
  ASet eller ikke. Etter dette skal det også betales skatt når pengene tas ut av
  ASet! Du blir med andre ord **dobbeltbeskattet**.
</Callout>

Et eksempel:

1. Du setter inn 100 000 kr i et AS.
2. Du kjøper bitcoin gjennom ASet.
3. Bitcoin dobler seg i verdi, og du selger med 100 000 kr i gevinst. Nå må ASet
   skatte 22% av dette, altså 22 000 kr.
4. Du tar ut 178 000 kroner i utbytte, og må betale utbytteskatt på 37,8%
   (2023-tall) av 78 000 kroner (siden du kan trekke fra 100 000 kr i tidligere
   innskutt egenkapital). Nye 29 484 kr i skatt!
5. Sluttresultatet er 49 484 kr i skatt, på en gevinst på 100 000kr.

Om du derimot handler bitcoin direkte som privatperson unngår du utbytteskatten.
Her vil skatten kun utgjøre 22% av gevinsten, altså 22 000 kroner.

## Når lønner det seg å kjøpe bitcoin som bedrift?

Om firmaet ditt har hatt overskudd som har blitt stående i firmaet, kan det være
gunstig å kjøpe bitcoin på bedriftskonto. Alternativet ville eventuelt vært å ta
det ut til selskapets eiere som enten lønn eller utbytte, og så kjøpe bitcoin.

<Callout type="info">
  Om du skal investere bitcoin med sluttformål å få det ut som private midler
  har det ingenting å si om du kjøper bitcoin gjennom bedriften, eller privat.
  Den samlede mengden skatt blir den samme.
</Callout>

Én fordel ved å investere i bitcoin som bedrift er at du har større fleksbilitet
med hva du gjør med en eventuell gevinst. Denne gevinsten kan reinvesteres i
andre aksjeselskaper, eller tilbake i driften av selskapet ditt.
